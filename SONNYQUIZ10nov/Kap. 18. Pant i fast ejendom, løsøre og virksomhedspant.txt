1) Hvad er formålet med ”pant”?
- Pant er sikkerhed for at en flaske bliver tilbageleveret.
* Pant er sikkerhed for at en gæld bliver betalt tilbage.
- Pant er sikkerhed for at en gæld ikke bliver betalt tilbage.
- Pant er usikkerhed for at en gæld ikke bliver betalt tilbage.
Pant er sikkerhed for at en gæld bliver betalt tilbage. Pant i et aktiv giver kreditor større sikkerhed for, at en gæld betales tilbage. Panthaver kan tvangssælge aktivet på tvangsauktion. Er der flere panthaver i samme aktiv opstår en prioritetsstilling.

2) Skal pantsætter passe på det ”pantsatte aktiv”?
- Pantsætter (ejer) skal ikke passe på det pantsatte aktiv.
- Panthaver skal passe på det pantsatte aktiv.
- Kun hvis det er aftalt med banken.
* Pantsætter (ejer) skal passe på det pantsatte aktiv.
Pantsætter (ejer) skal passe på det pantsatte aktiv. Pantsætteren skal sørge for almindelig vedligeholdelse af det pantsatte aktiv. Der må ikke ske forringe pantets værdi ud over sædvanlig slid og ælde, fx: Værdiforringende ændringer. Fjerne aktiver fra pantet. Pantsætter skal ofte sørge for at aktivet er forsikret mod tyveri og brand.

3) Hvad er ”håndpant”?
- Det er alt det man kan have i hånden, som kan pantsættes.
* Håndpant er en pantsætningsform ved løsøre og omsætningspapirer.
- Håndpant er en pantsætningsform ved fast ejendom.
- Håndpant er at miste hånden ved tyveri, som det er fastsat i det gamle testamente.
Håndpant er en pantsætningsform ved løsøre og omsætningspapirer (fx. kunst og smykker, kaldet "pretiosa"; som kostbarheder, især smykker), hvor der er fare for, at pantsætter vil forringe aktivet eller pantsætter sælger aktivet. Sikringsakten er, at pantsætteren er berøvet fysisk rådighed over det pantsatte. Det kræver således en rådighedsberøvelse af aktivet fra pantsætteren.

4) Hvad menes der med "viljesbestemt pant"?
* Begrebet "viljesbestemt pant" er pant stiftet ved aftale.
- Begrebet "viljesbestemt pant" er pant der ikke er stiftet ved aftale.
- Begrebet "viljesbestemt pant" er pant stiftet ved en dom.
- Begrebet "viljesbestemt pant" er pant stiftet ved lov.
Begrebet "viljesbestemt pant" er pant stiftet ved aftale - i modsætning til retspant, fx et udlæg.

5) Hvad er et ”realkreditpantebrev”?
- Et realkreditpantebrev giver pant i løsøre.
- Et realkreditpantebrev giver pant i en kobesætning.
- Et realkreditpantebrev giver pant i et fly.
* Et realkreditpantebrev giver pant i en ejendom.
Et realkreditpantebrev, der både giver pant i en ejendom og er et gældsbrev, hvor køber erkender at skylde et beløb til realkreditinstituttet.

6) Hvad menes der med et ”ejerpantebrev”?
* Ejerpantebreve, hvor ejeren af en fast ejendom reserverer et pant i sin ejendom.
- Ejerpantebreve, hvor banken reserverer et pant i debitors ejendom.
- Ejerpantebreve, hvor realkreditinstituttet reserverer et pant i debitors ejendom.
- Ejerpantebreve, hvor staten reserverer et pant i debitors ejendom.
Ejerpantebreve, hvor ejeren af en fast ejendom reserverer et pant i sin ejendom og underpantsætter dette fx til sin bank. Ejerpantebreve anvendes typisk som sikkerhed for lån i pengeinstitutter med tinglyst prioritetsstilling, men indebærer ikke i sig selv en pligt til forrentning og afdrag af et bestemt lånt beløb.

7) Hvad er et ”skadesløsbrev”?
- Skadesløsbrev, hvor en lejer af en fast ejendom giver en bestemt kreditor sikkerhed i sin ejendom.
* Skadesløsbrev, hvor en ejer af en fast ejendom giver en bestemt kreditor sikkerhed i sin ejendom.
- Skadesløsbrev, hvor en ejer af en fast ejendom giver alle kreditorer sikkerhed i sin ejendom.
- Skadesløsbrev, hvor en fremlejer af en fast ejendom giver en bestemt kreditor sikkerhed i sin ejendom.
Skadesløsbreve, hvor en ejer af en fast ejendom giver en bestemt kreditor sikkerhed i sin ejendom, når størrelsen af gælden ikke er endeligt fastlagt. Skadesløsbrevet kan stilles som sikkerhed for et bestemt engagement - fx en kassekredit eller lignende.

8) Hvad er et ”sælgerpantebrev”?
- Det giver både pant i en ejendom og er et gældsbrev, hvor køber ikke erkender at skylde et beløb til kreditor (sælger).
- Det er et pantebrev som sælges på en tvangsauktion.
- Det er et pantebrev som sælges i Statstidende.
* Det er et pantebrev med både pant i en ejendom og er et gældsbrev, hvor køber erkender at skylde et beløb til kreditor (sælger).
”Sælgerpantebreve”, der både giver pant i en ejendom og er et gældsbrev, hvor køber erkender at skylde et beløb til kreditor (sælger).

9) Hvad er formålet med ”sikringsakten”?
- At man dermed sikre sine arvinger og børn mod tyveri.
- At staten sikre sig, at der betales skat af afkastet.
- At kreditorerne sikre, at debitorerne ikke går på tvangsauktion.
* At det giver prioritetskonstaterende virkning. offentliggørende virkning. rådighedsindskrænkende virkning.
Formålet med sikringsakten er: 1. Prioritetskonstaterende virkning: Er der flere panthaver i samme aktiv opstår en prioritetsstilling i mellem panthaverne. 2. Offentliggørende virkning: Tinglysning af en rettighed medfører, at det bliver offentliggjort. Alle har ret til at slå op i tingbøgerne og se ejerskab, pant mv. 3. Rådighedsindskrænkende virkning:
Håndpantsætning medfører, at pantsætter ikke længere har adgang til aktivet. Andre pantformer indskrænker pantsætter ret til at råde over aktivet.  

10) Hvad betyder "tilvækstlæren”?
* Når et løsøregenstanden vokser ind i ejendommens pant.
- Det pant, der kan tages i en skov og i dets beplantning.
- Det pant, der kan tages i markens afgrøder.
- Når et løsøregenstanden vokser ud af ejendommens pant.
Når et løsøregenstanden ”vokser ind” i ejendommens pant. Når en genstand anbringes i en ejendom på en sådan måde, at det beskadiger ejendommen at fjerne genstanden, kan genstanden blive omfattet af ejendommens pant. Tilvækstlæren omfatter således løsøreaktiver, som ikke kan fjernes fra ejendommen uden at gøre skade på den. Det omfatter fx nedgravede kabler, kloaknet, vinduer, tag – alt der er ”vokser” ind i bygningen/ejendommen.
Løsøre omfattet af tilvækstlæren er en del af ejendommen og ingen kan have en særskilt ret over det. Det vokser så og sige ind i ejendommens pant. Dette gælder også, selvom ejeren ikke selv har betalt for løsøret.

11) Hvad er ”høstpant”?
- De pantebreve man høster i løbet af året som kreditor.
- De pantebreve der bliver forældet i løbet af året.
- Det er pant i alle dele af en ejendom, herunder grunden.
* Det er pant i alle afgrøder, der høstes på ejendommen det pågældende år.
"Høstpant” er pant i alle afgrøder, der høstes på ejendommen det pågældende år, hvis det vedrører leverancer af rå- og hjælpestoffer, i tiden 01.01-31.07, og ellers afgrøderne, der høstes det følgende år.
Ejeren eller brugeren af en landbrugsejendom kan stifte pant i ejendommens afgrøder til sikkerhed for betalingen af gæld opstået i forbindelse med køb af de rå- og hjælpestoffer, jf. høstpantebrevslovens § 1, stk. 1, Høstpanterbrevsloven indebærer bl.a., at en ejer eller en bruger af en landbrugsejendom kan stifte panteret i ejendommens kommende høst til sikkerhed for betalingen af gæld i forbindelse med opkøb af visse rå- og hjælpestoffer. Høstpantebrevsordningen blev i sin tid indført som en hjælpeforanstaltning over for landbruget i en helt speciel nødsituation, og landbrugets økonomiske situation og landmændenes faktiske udnyttelse af ordningen begrundede senere, at ordningen blev gjort permanent.

12) Hvad menes der med ”hævd”?
- Hævd er en strafferetlig handling eller undladelse, det kaldes også for ”selvtægt”.
- Hævd eller blod hævd, er vold i familien.
- Hævd er er når en person hævder sig på andres bekostning.
* Hævd er en særlig erhvervelsesmåde, hvor retten stiftes ved en uhjemlet (ikke lovmæssig) råden i 20 år eller i alderstid.
"Hævd" er en særlig erhvervelsesmåde, hvor retten stiftes ved en uhjemlet (ikke lovmæssig) råden i 20 år eller i alderstid. Danske Lov 5-5-1 lyder således: "Hvis Gods og Ejendom nogen haver haft i Haand og Hævd i tyve Aar Ulast og Ukært til Tinge, det beholder hand, uden anden Adkomst at fremvise, angerløst og Uafvundet, medmindre det bevisis, at hand hafde det, enten til pant eller i Forlæning, eller i Forsvar". Hævd er således en særlig form for erhvervelse af ejendomsret. Hævd erhverves ved kontinuerlig uretmæssig brug af en ejendom. Brugen af ejendommen må således ikke ske i overensstemmelse med aftale med ejeren af ejendommen.
Hævd kan opnås af en eller flere personer og der kan ske udskiftning i personkredsen undervejs i hævdsperioden. Erhvervelse af hævd forudsætter, at den uretmæssige råden er forløbet over en længere årrække. Der skal mindst være tale om en kontinuerlig råden i 20 år og i visse tilfælde op mod 40-50 år. Den 20-årige råden kaldes ordinær hævd mens den længere rådighedsperiode kaldes alderstidshævd. Rådigheden afbrydes, hvis ejeren opstiller en fysisk hindring eller foretager retslige skridt mod den eller de personer, der bruger ejendommen. Når der vindes hævd får den eller de, der har brugt ejendommen, ejendomsret i overensstemmelse med den råden, der er udvist. Hvis den skete råden er begrænset, bliver der kun hævd som bruger af ejendommen. Hævd skal tinglyses på samme måde som servitutter, for at blive beskyttet. Hævd eksisterer så længe hævden er tinglyst og kan ophøre på samme måde som servitutter, altså ved aftale og passivitet m.v.
13) Hvad er et ”endeligt skøde”?
* Det betyder, at der ikke andre betingelser end købesummens betaling.
- Det betyder, at der ikke kan skrives mere på skødet.
- Det betyder, at købesummen ikke kan forhøjes mere.
- Det betyder, at huset ikke kan besigtes mere.
Endeligt skøde: Ikke andre betingelser end købesummens betaling. 

14) Hvad menes der med ”betinget skøde”?
- Endelig overdragelse er ikke gjort betinget af andre forhold end købesummens betaling.
- Endelig overdragelse kan ikke ske til køberen.
* Endelig overdragelse er gjort betinget af andre forhold end købesummens betaling.
- Sælgeren kan ikke fortryde salget af ejendommen.
Betinget skøde: Endelig overdragelse er gjort betinget af andre forhold end købesummens betaling.
