Kap. 24 Arveretten 
1) "Parentelsystemet", hvad menes der med det? 
- Med parentelsystemet menes der opdeling af køn i arveklasser.
- Med parentelsystemet menes der opdeling af børnene i arveklasser.
*  Med parentelsystemet menes der opdeling af slægten i arveklasser.
Vores arvesystem kaldes også for "parentelsystemet" med opdeling af slægten i arveklasser. Første parentel er arveladerens livsarvinger, hvis der ikke er nogen, så går arven videre til: Andet parentel er arveladerens forældre og disses livsarvinger, hvis der ikke er nogen, så går arven videre til: Tredje parentel er arveladerens bedsteforældre og disses livsarvinger.

2) Hvilken betingelser er der for at en arving kan arve arvelader?
- At arvingen ikke har overlevet arveladeren.
- At arvingen ikke er over 70 år.
- At arvingen er 4 år.
* At arvingen har overlevet arveladeren.
En betingelse for at arve er, at arvingen har overlevet arveladeren.
Bevis for arveladerens død vil i almindelighed let kunne føres ved fremlæggelse af en dødsattest. Hvis en sådan ikke kan tilvejebringes, kan en domstol undertiden statuere, at en person er død eller må anses for død (såkaldt dødsformodningsdom). Beviset for, at arvingen har overlevet den afdøde, kan give vanskeligheder i visse tilfælde. Er der ikke vished for, at en bortebleven person har overlevet afdøde, afsættes kun arv til den pågældende, hvis der er nogen sandsynlighed for, at han/hun er i live. Er der vished for, at arvingen har overlevet afdøde, afsættes derimod arvelod, uanset om arvingens opholdssted måtte være ukendt. Hvis to personer, som havde arveret efter hinanden, er døde, uden at det vides, hvem der er død først, anses den ene ikke for at have overlevet den anden. Reglen har praktisk betydning fx ved trafikulykker, hvor ægtefæller omkommer. Et barn, som er avlet forinden dødsfaldet og senere fødes levende, har også arveret. Den gravide kvindes foster er således arveberettiget. Det siges, at "arven er faldet", når kravet på arv kan overføres ved aftale, tilegnes af arvingens kreditorer, falde i arv ved arvingens død eller indgå i arvingens eventuelle separations- eller skilsmissebo. Dette tidspunkt indtræder som regel ved arveladers død. 

3) Hvor mange arveklasser finder dér?
- Arven fordeles til arveklasse 1, 2, 3 eller 4.
* Arven fordeles til arveklasse 1, 2 eller 3.
- Arven fordeles til arveklasse 1 eller 2.
- Arven fordeles til arveklasse 1, 2, 3, 4 eller 5.
Arven fordeles til arveklasse 1, 2 eller 3. Er der ingen arvinger i arveklasse 1 går man videre til arveklasse 2, og er der ingen arvinger i arveklasse 2, arver arveklasse 3. Ægtefælle har også legal arveret. Arvelader kan selv få indflydelse på fordeling af arven ved at oprette testamente. 

4) Hvad sker der med arven, hvis der ikke er nogen arvinger?
- Er der ingen arvinger efter arvelov eller testamente tilfalder arven Kattens Værn.
- Er der ingen arvinger efter arvelov eller testamente tilfalder arven Kongehuset.
- Er der ingen arvinger efter arvelov eller testamente tilfalder arven Rigsfællesskabet.
* Er der ingen arvinger efter arvelov eller testamente tilfalder arven statskassen
Er der ingen arvinger efter arvelov eller testamente tilfalder arven statskassen, (på latin; "fiscus"), jf. nærmere AL § 95, stk. 1: "Er der ingen arvinger efter loven eller testamente, tilfalder afdødes formue staten".

5) Hvem består ”arveklasse 1” af?
- Den består af arveladeren.
* Den består af "livsarvinger", som er børn, børnebørn, oldebørn osv.
- Den består af nuværende og evt. tidligere ægtefæller.
- Den består af alle arvingerne.
Arveklasse 1 er "livsarvinger", som er børn, børnebørn, oldebørn osv., jf. AL § 1. Børnene arver lige. Er et af børnene døde, træder dette barns livsarvinger i stedet og arver lige ¼ af arven er tvangsarv, jf. AL § 5.
Børns arv kan begrænses til 1 mio. kr., jf. AL § 5, stk. 2. (1.290.000 kr. i 2019). AL § 1 omhandler således arv til 1. arveklasse, dvs. arveladerens livsarvinger (tvangsarvinger), som er arveladerens nærmeste slægtsarvinger. Børnelinjen omfatter børn, børnebørn, oldebørn osv. Slægtskab foreligger mellem en mor og hendes barn og mellem barnet og den mand, der er barnets retlige far. Det er en forudsætning at faderskabet er fastslået inden dødsfaldet eller efterfølgende bliver det. arver lige.
Er et barn død, træder dets børn i dets sted og arver indbyrdes lige. På tilsvarende måde arver fjernere livsarvinger. 

6) Hvad betyder ”Stirpalgrundsætningen”?
- Det betyder, at arven inden for hver arveklasse fordeles i »hoveder« og ikke efter »stammer«.
- Det betyder, at arven tilfalder statskassen.
* Det betyder, at arven inden for hver arveklasse fordeles i »stammer« og ikke efter »hoveder«.
- Det betyder, at arven tilfalder arveladeren.
Denne såkaldte "stirpal-grundsætning" betyder, at arven inden for hver arveklasse fordeles i »stammer« og ikke efter »hoveder«. Stirpalgrundsætningen fordelingen af arven efter stammer og linjér (in stirpes et lineas). Hvis fx arveladeren efterlader sig en datter og en afdød søns 2 børn, arver datteren halvdelen af boet, mens de 2 børnebørn skal dele den anden halvdel med en fjerdedel til hver. Hvis man delte efter antal hoveder (in capita), ville de hver arve en tredjedel.
Børnebørn arver således ikke, så længe barnet lever. Når børnebørnene arver, må de »deles« om det afdøde barns arv - det såkaldte »repræsentationsprincip«. På tilsvarende måde arver fjernere livsarvinger (oldebørn mv.). 

7) Hvem består ”arveklasse 2” af?  
- Arveklasse 2 er arveladers venner.
- Arveklasse 2 er arveladers tidligere kærester.
* Arveklasse 2 er arveladers forældre og disses efterkommere.
- Arveklasse 2 er arveladers kreditorer.
Arveklasse 2 er arveladers forældre, og disses efterkommere jf. AL § 2. Forældrene arver lige. Er en af forældrene død, træder dennes børn (arveladers søskende) i stedet og arver lige. Der bliver på denne måde forskel på hel- og halvsøskende. Arveklasse 2 er ikke tvangsarvinger, så kan arvelader selv bestemme ved testamente hvad der skal ske med formuen. Hvis der ikke er oprettet testamente så følger arven arveklasserne. Bestemmelsen i AL § 2 omhandler således arv til 2. arveklasse - forældrelinjen. Hvis arveladeren ikke efterlader sig livsarvinger, tilfalder arven anden arveklasse, som også kaldes "udarvinger"; som er arveladerens arveberettigede slægtninge, bortset fra arveladerens livsarvinger, fx afdødes forældre, søskende og søskendebørn. Arveklasse 2 udgøres således af afdødes forældre og disses efterkommere, dvs. arveladerens søskende, nevøer og niecer osv. Et "kollateralt slægtskab" er et slægtskab i sidelinien, dvs. hvor personer har fælles ophav, fx søskende. Lever begge arveladerens forældre, arver de hver halvdelen, hvis arvelader ikke efterlader sig nogen livsarvinger.

8) Hvem består ”arveklasse 3” af?
- Arveklasse 3 er arveladers husdyr.
* Arveklasse 3 er arveladers bedsteforældre.
- Arveklasse 3 er arveladers oldeforældre.
- Arveklasse 3 er arveladers debitorer.
Arveklasse 3 er arveladers bedsteforældre, jf. AL § 3. Arven fordeles med halvdelen til moderens forældre og halvdelen til faderens forældre. Er en af bedsteforældrene døde, træder dennes børn (arveladers faster, moster osv.) i stedet og arver lige. Bedsteforældre børnebørn (fætre og kusiner) arver ikke. Arveklasse 3 er ikke tvangsarvinger. Lever alle 4 bedsteforældre deles arven i 4 portioner. Er en af bedsteforældrene død, træder dennes børn i stedet efter ”repræsentationsprincippet”. Arveladers farbrødre, fastre, mostre og morbrødre kan således være legale arvinger. 
Er farfaren død og efterlader sig to børn, arver disse således 1/8. Derimod falder arven ikke videre til fjernere livsarvinger. Arveladerens kusiner og fætre samt deres børn er således ikke legale arvinger. Arven mellem bedsteforældrelinien på fædrene side og bedsteforældrene på mødrene side sker efter stirpal-grundsætningen i § 2, og fordeles således ud i 1/4 til hhv. farfaren eller dennes børn, farmoren eller dennes børn, mormoren eller dennes børn samt morfaren eller dennes børn. Er der kun arvinger på fædrene eller mødrene side, deles arven ud med ½ til hver af disse eller deres børn. Efterlades en mormor og to fastre, arver mormoren således ½ og fastrene 1/4, mens fætre og kusiner ikke arver.  

9) Hvad er et ”notartestamente”?
- Et testamente oprettet foran en notar hos kommunen.
* Et testamente oprettet foran en notar i byretten.
- Et testamente oprettet foran en notar på en offentlig auktion.
- Et testamente oprettet foran en notar i kirken.
Et testamente oprettet foran en notar i byretten. Notaren (i Byretten) påtegner testamentet og kontrollerer testators identitet, fornuft, mv. Registrerer testamentet i Centralregistret for testamenter. Notartestamentet er svært at anfægte i praksis. En "bortkomstklausul" er en klausul i et notartestamente om, at den underskrevne genpart af testamentet, som opbevares i skifteretten, skal have samme gyldighed som originaleksemplaret. Ved underskrift af testamente skal man ud over originalen medbringe en kopi af testamentet. Man skal medbringe billedlegitimation med cpr.nr. Notaren skal sikre sig, at man forstår testamentets betydning. Det kan for eksempel ske ved at tale om testamentets indhold. Det er ikke notarens opgave at godkende testamentet. Både originalen og kopien skal skrives under hos notaren.
Retsafgiften er 300 kr. Retten beholder kopien og underretter et centralt register om, at testamentet er oprettet.

10) Hvad er et ”vidnetestamente”?
-
* Et vidnetestamente er et testamente, der underskrives under tilstedeværelse af to uvildige vidner.
- Et vidnetestamente er et testamente, der underskrives under tilstedeværelse af to nærtstående vidner.
- Et vidnetestamente er et testamente, der underskrives under tilstedeværelse af tre uvildige vidner.
Et vidnetestamente er et testamente, der underskrives under tilstedeværelse af to uvildige vidner. I den tilhørende vidnepåtegning skal vidnerne skrive under på, at de sammen har overværet underskrivelsen af testamentet samt at testator var fornuftsmæssig i stand til at råde over sin formue ved testamente. To vitterlighedsvidner, som ikke selv må være begunstiget i testamentet. Vidnerne kontrollerer testators underskrift, fornuft mv. En person kan således ikke være testamentsvidne, hvis: Testamentet begunstiger den pågældende eller dennes ægtefælle, samlever, beslægtede eller besvogrede i op- eller nedstigende linje, søskende eller andre nærstående. (Forlovede vil sammen med kærester og - efter en konkret vurdering - fjernere beslægtede blive anset for at være nærstående), Testamentet begunstiger en person eller institution, som den pågældende ved testamentets oprettelse har en sådan tilknytning til, at testamentsvidnet har haft en særlig interesse i begunstigelsen, eller Der i øvrigt foreligger omstændigheder, som er egnede til at vække tvivl om den pågældendes habilitet. Hvis et testamentsvidne har medvirket til oprettelse af et testamente i strid med AL § 64, stk. 3, nr. 1-3, er testamentet således anfægteligt. Bevisbyrden påhviler den, der vil arve, hvis testamentet tilsidesættes.

11) Hvad er et ”nødtestamente”?
- Et nødtestamente oprettet med vidner, men også skrevet og underskrevet egenhændigt af testator.
* Et nødtestamente oprettet uden vidner, men skrevet og underskrevet egenhændigt af testator.
- Et nødtestamente oprettet uden vidner, men ikke underskrevet egenhændigt af testator.
”Holografisk testamente”, i dansk ret et nødtestamente oprettet uden vidner, men skrevet og underskrevet egenhændigt af testator. Betingelser ved oprettelsen af et nødtestamente: Kræver en nødsituation. Ingen formkrav. Bortfalder efter tre måneder. En nødsituation kunne f.eks. blodprop eller umiddelbart før en stor operation. Andre nødstilfælde kan være et synkende skib, en naturkatastrofe, samt beslutning om selvmord.


