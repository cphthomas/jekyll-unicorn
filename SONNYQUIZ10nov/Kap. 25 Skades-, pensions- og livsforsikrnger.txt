Kap. 25 Skades-, pension- og livsforsikringer 
1) Hvad er en ”skadesforsikring”?
- Skadesforsikring er en aftale, hvor et forsikringsselskab overtager den økonomiske risiko for en vis begivenheds indtræden.
- Skadesforsikring er en aftale, hvor et forsikringsselskab ikke overtager den økonomiske risiko for en vis begivenheds indtræden.
* Skadesforsikring er en aftale, hvor et forsikringsselskab overtager den økonomiske risiko for en uvis begivenheds indtræden.
Skadesforsikring er en aftale, hvor et forsikringsselskab overtager den økonomiske risiko for en uvis begivenheds indtræden. Ved skadesforsikring forstås i denne sammenhæng en forsikring, hvor selskabet kun er pligtig at erlægge forsikringsydelsen, når den sikrede har lidt en skade, der kan måles i penge, og hvor den ydelse, forsikringsselskabet skal erlægge, bestemmes af den sum penge, der skal til for at erstatte skaden.

2) Indeholder forsikringsaftaleloven en kontraheringspligt mellem forsikringsselskabet og forsikringstageren til at tegne en bestemt forsikring?
- Forsikringsaftaleloven indeholder regler om at forsikringstageren eller forsikringsselskabet har pligt til at tegne en bestemt forsikring.
- Forsikringsaftaleloven indeholder regler om at forsikringstageren eller forsikringsselskabet har pligt til at tegne en husforsikring.
- Forsikringsaftaleloven indeholder regler om at forsikringstageren eller forsikringsselskabet har pligt til at tegne ejerskifteforsikring.
* Forsikringsaftaleloven indeholder ingen regler om forsikringstagerens eller forsikringsselskabets pligt til at tegne en bestemt forsikring.
Forsikringsaftaleloven indeholder ingen regler om forsikringstagerens eller forsikringsselskabets pligt til at tegne en bestemt forsikring.
Forsikringstageren har i medfør af anden lovgivning i visse tilfælde pligt til at tegne en lovpligtig forsikring fx en ansvarsforsikring på bil og hund. Efter færdselslovens § 105, stk. 1, skal der fx. tegnes ansvarsforsikring for motordrevne køretøjer, samt efter hundelovens § 8, stk. 2, skal der tegnes ansvarsforsikring for hunde. Det kan også nævnes, at der fx skal tegnes ansvarsforsikring for luftfartøjer, jf. luftfartslovens § 130, stk. 1, ligesom statsautoriserede og registrerede revisorer, ejendomsformidlere og forsikringsmæglere har pligt til at tegne ansvarsforsikring. Se fx Bekendtgørelse 2015-12-09 nr. 1537 om garantistillelse og ansvarsforsikring for ejendomsmæglere, ejendomsformidlingsvirksomheder m.v. jf. § 4, stk. 1: "Enhver ejendomsmægler har pligt til gennem en erklæring fra et forsikringsselskab, jf. dog § 8, at dokumentere, at vedkommende person som ejendomsmægler er dækket af en ansvarsforsikring, og at forsikringsselskabet hæfter direkte over for formueskade påført en forbruger ved enhver form for uagtsom handling eller undladelse, der skyldes ejendomsmægleren eller ejendomsmæglerens personale og for krav omfattet af lovens § 47. Forsikringssummen skal andrage mindst 3 millioner kroner pr. forsikringsår. Det skal fremgå af erklæringen, at forsikringsselskabet hæfter over for den skadelidte tredjemand for en af ejendomsmægleren påtaget selvrisiko". Pligt til at tegne forsikring kan endvidere være pålagt medlemmerne af en forening mv. For eksempel skal advokater efter vedtægterne for Det Danske Advokatsamfund tegne en ansvarsforsikring, og efter retsplejelovens § 143 har en advokat pligt til at være medlem af Advokatsamfundet. Det kan også i en aftale være bestemt, at en af parterne skal tegne en forsikring, fx at sælgeren af en vare skal tegne forsikring for varen, indtil den når frem til bestemmelsesstedet. Nævnes kan også pantebrevsformular A og B vedrørende pantsætning af fast ejendom, hvorefter den pantsatte ejendom skal være behørigt brandforsikret.

3) Hvad dækker en ”brandforsikring”?
* Brandforsikring dækker den ved ildsvåde forårsagede skade på en af forsikringen omfattet genstand, selv om denne ikke kommer i brand.
- Brandforsikringen dækker den brandskade der sker ved alle former for brand.
- Brandforsikringen dækker ikke den brandskade, der er antændt af en pyroman.
- Brandforsikringen dækker ikke den brandskade, der er antændt af børn under 14 år.
Brandforsikring dækker den ved ildsvåde forårsagede skade på en af forsikringen omfattet genstand, selv om denne ikke kommer i brand. 
"Ildsvåde"	er et gammelt ord for brand. Skade, forårsaget ved ild, der ikke kan betegnes som ildsvåde, omfattes ikke af forsikringen. Der skal foreligge en flammedannelse, der er sluppet løs. Ildebrand forudsætter således en flammedannelse; skader på halmfyr, som skyldtes en glødebrand, er derfor ikke omfattet. Svideskader dækkes heller ikke. Omkring "lynnedslag", jf. FAL § 81, stk. 1: Hvis ikke andet er aftalt, svarer selskabet også for skade, som forvoldes ved lynnedslag, selv om der ikke derved opstår brand, på samme måde som for brandskade.

4) Hvad er en ”summaforsikring”?
* Forsikringen bliver udbetalt uanset om der kan påvises et økonomisk tab og uanset hvor mange livsforsikringer der er tegnet.
- En forsikringen, hvor der kun bliver udbetalt en del af forsikringens sum.
- En forsikring, hvor der ikke er blevet betalt præmien
- En forsikring, hvor der ikke er nogen selvrisiko.
Forsikringen bliver udbetalt uanset om der kan påvises et økonomisk tab og uanset hvor mange livsforsikringer der er tegnet. Livsforsikring er således ikke skadesforsikring, men en summaforsikring, der er karakteriseret ved, at forsikringsselskabet skal udbetale den aftalte forsikringssum ved forsikringsbegivenhedens indtræden, Livsforsikring er således ikke skadesforsikring, men en ”summaforsikring”, der er karakteriseret ved, at forsikringsselskabet skal udbetale den aftalte forsikringssum ved forsikringsbegivenhedens indtræden, uanset om der kan påvises et økonomisk tab og uanset hvor mange livsforsikringer der er tegnet.

5) Dækker ansvarsforsikringen på forsikringstagerens bil?
- Ja, der er tale om en all risk forsikring.
- Det kommer an på, hvad der nærmere er aftalt mellem skadevolder og skadelidte efter færdselsulykken.
- Det kommer helt an på vejret i forbindelse med færdselsulykken.
* Nej, ejeren/forsikringstageren kan ikke være erstatningsansvarlig over for sig selv.
Nej, ejeren/forsikringstageren kan ikke være erstatningsansvarlig over for sig selv. Ansvarsforsikringen for et motorkøretøj er således lovpligtig og dækker det erstatningsansvar, som ejer eller bruger kan få.
Den lovpligtige ansvarsforsikring dækker skade på tredjemands person eller ting, også i det skadevoldende køretøj, fx medpassagerne, men ikke skade på ejerens ting og person. De skader må blive dækket på ejerens ulykkesforsikring og kaskoforsikring på bilen, hvis ejeren er skadevolderen. Man kan ikke være erstatningsansvarlig over for sig selv. Ejeren, brugeren og føreren er derimod ikke dækket, medmindre en sådan dækning fremgår af forsikringsaftalen.

6) Hvad dækker en ”kaskoforsikring” på en bil?
* En kaskoforsikring dækker som udgangspunkt enhver skade på den forsikrede genstand, uanset om nogen har skylden. 
- En kaskoforsikring dækker som udgangspunkt ikke enhver skade på den forsikrede genstand.
- En kaskoforsikring dækker kun ødelagt metal på bilens stel.
Med en kaskoforsikring, får man dækket skader på selve ens egen bil. En kaskoforsikring dækker som udgangspunkt enhver skade på den forsikrede genstand, uanset om nogen har skylden.  Ejere af et motordrevet køretøj (bil, motorcykler eller knallert) kan ud over den lovpligtige ansvarsforsikring således også kaskoforsikre deres eget køretøj. Ordet ”kasko” kommer sig af det spanske ”casco”, der betyder ”skibsskrog”, og var oprindelig et ord for forsikring af skibes motorer, skrog og inventar. Der er således tale om en "all-risk forsikring". Forsikringen dækker således de skader, der sker på ejerens bil. Har man lånt penge til at finansiere købet, er det normalt altid et krav fra bankens side, at der tegnes kaskoforsikring - så panthaverens økonomiske interesser bliver sikret. Forsikringen dækker enhver skade på det forsikrede køretøj, samt tyveri af køretøjet, medmindre at der foreligger grov uagtsomhed hos forsikringstageren, fx hvis bilen forlades af forsikringstageren, mens bilen er i tomgang. 

7) Hvad er en ”bygningsforsikring”?
- En bygningsforsikring er en forsikring som er bygget sammen med flere forsikringer.
- En bygningsforsikring dækker skader i forbindelse med, at man bygger et skib.
* Bygningsforsikringen dækker typisk skader på huset, der skyldes brand, kraftig storm, voldsomt tøbrud eller indbrud.
- En bygningsforsikring dækker skader i forbindelse med, at man bygger et fly.
Bygningsforsikringen dækker typisk skader på huset, der skyldes brand, kraftig storm, voldsomt tøbrud eller indbrud. En bygningsforsikring eller også benævnt som en husforsikring, villaforsikring, parcelhusforsikring eller husejerforsikring. Til bygningsforsikringen er også knyttet en ansvarsforsikring samt en retshjælpsforsikring. Man kan også have fritidshusforsikring. Bygningsforsikringen må ikke forveksles med en ejerskifteforsikring eller en såkaldt byggeskadeforsikring. Det er policen og forsikringsbetingelserne, der sætter rammen for, om man som forsikringstager kan få dækning, og hvad man som forsikringstager i givet fald kan få i erstatning. 

8) Hvad er en ”stormskade”?
- En "stormskade" er skader som følge af storm, dvs. hvis den gennemsnitlige vindstyrke over en periode på 15 minutter har været på mindst 21,2 meter pr. sekund (vindstyrke 8 efter ”Beauforts skala”).
- En "stormskade" er skader som følge af storm, dvs. hvis den gennemsnitlige vindstyrke over en periode på 30 minutter har været på mindst 30,2 meter pr. sekund (vindstyrke 10 efter ”Beauforts skala”).
- En "stormskade" er skader som følge af storm, dvs. hvis den gennemsnitlige vindstyrke over en periode på 40 minutter har været på mindst 42,2 meter pr. sekund (vindstyrke 12 efter ”Beauforts skala”).
* En "stormskade" er skader som følge af storm, dvs. hvis den gennemsnitlige vindstyrke over en periode på 10 minutter har været på mindst 17,2 meter pr. sekund (vindstyrke 8 efter ”Beauforts skala”).
En "stormskade" er skader som følge af storm, dvs. hvis den gennemsnitlige vindstyrke over en periode på 10 minutter har været på mindst 17,2 meter pr. sekund (vindstyrke 8 efter ”Beauforts skala”).

9) Hvad er en ”ejerskifteforsikring”?
- Ejerskifteforsikring dækker køber ved huskøb for alle skjulte fejl og mangler ved bygningen.
- Ejerskifteforsikring dækker sælgeren ved huskøb for alle skjulte fejl og mangler ved bygningen.
- Ejerskifteforsikring dækker panthaver ved huskøb for alle skjulte fejl og mangler ved bygningen.
* Ejerskifteforsikring dækker som udgangspunkt køber ved huskøb for skjulte fejl og mangler ved bygningen.
Ejerskifteforsikring dækker som udgangspunkt køber ved huskøb for skjulte fejl og mangler ved bygningen. Ejerskifteforsikringen er en særlig forsikringsform som køber kan tegne i forbindelse med et køb af fast ejendom. Forsikringen omfatter ejendommens bygninger, men ikke selve grunden. Der er mange betingelser, som skal være opfyldt, før man som køber af fast ejendom kan få erstatning. Derfor er ejerskifteforsikringen ikke nogen kaskoforsikring, som skulle dække alle skjulte fejl og mangler ved et huskøb, som ikke er blevet nævnt i tilstandsrapporten eller i elinstallationsrapporten. Ejerskifteforsikringen, tilstandsrapporten og elinstallationsrapporten er instrumenter, som køber og sælger kan benytte sig af, når de henholdsvis køber og sælger fast ejendom.

10) Hvordan dækker rejseforsikringen bagagen?
* Her dækkes der tyveri og forsinkelse med bagagen i forbindelse med transporten under rejsen.
- Bagagen dækkes slet ikke på en rejseforsikring.
- Her dækkes der ved røveri af med bagagen i forbindelse med transporten under rejsen.
Bagagedækningen: Her dækkes der tyveri og forsinkelse med bagagen i forbindelse med transporten under rejsen. Bliver ens bagage forsinket, skal man melde forsinkelsen til flyselskabet og sørge for at få en skriftlig bekræftelse i form af en PIR (Property Irregularity Report).
Derudover skal man gemme kvitteringer for de erstatningskøb, som man foretager på destinationen, samt om muligt få dokumentation for, hvornår man modtager ens bagage fra flyselskabet.

11) Hvad er en ”årsrejseforsikring”?
- En årsrejseforsikring er en forsikring mod bøder, når man rejser uden en rejsebillet i Metroen.
- En årsrejseforsikring er en forsikring mod fartbøder og parkeringsafgifter der gælder hele året.
* En årsrejseforsikring er en standardrejseforsikring, som kan købes hos forsikringsselskaberne, og som dækker rejser hele året. 
En årsrejseforsikring er en standardrejseforsikring, som kan købes hos forsikringsselskaberne, og som dækker rejser hele året. Forsikringen dækker typisk kun rejser op til 30 dages varighed. Årsrejseforsikringen kan være et tilkøb til ens indboforsikring. Denne forsikring kan omfatte de rejsemål, som er omfattet af den offentlige rejsesygesikring. Men den kan også købes, så den dækker hele verden. Forsikringen kan indeholde en af flere dækninger. Fx erstatningsrejse og udgifter i forbindelse med hjemkaldelse, tilkaldelse, sygeledsagelse, transportforsinkelse, forsinket fremmøde og overfald. En erstatningsrejse kan komme på tale, når sygdom eller tilskadekomst medfører lægeordineret senge- og/eller indendørsophold, samt at opholdet er ordineret i mere end halvdelen af tiden under ferien. Det er således de alvorlige sygdomme/tilskadekomster, som berettiger til dækning. Det kan fx være solskoldning, sneblindhed, barsk influenza, lungebetændelse og hospitalsindlæggelse. Det er vigtigt, at den behandlende læge i sin lægeerklæring til forsikringstageren beskriver diagnosen præcist og forklarer betingelserne for diagnosen. 
Hvis man ikke har en årsrejseforsikring, kan man købe en almindelig rejseforsikring, der dækker præcis de dage, man ønsker.


